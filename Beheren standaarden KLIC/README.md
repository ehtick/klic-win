# Beheren standaarden KLIC

Voor het beheren van standaarden en het beoordelen van de issue's is een commissie ingesteld als vertegenwoordiging van de graafsector: de Technische Commissie Standaarden (TCS).  \
De KLIC-dienst verzorgt de informatie-uitwisseling over de ligging van kabels en leidingen in de graafsector, met als primair doel het voorkomen van graafschade. Ten behoeve van uniformiteit en eenduidigheid zijn daarvoor standaarden ontwikkeld. Denk daarbij aan standaarden voor

- het modelleren van IMKL-objecten (informatiemodel IMKL)
- het visualiseren van deze objecten (presentatiemodel PMKL)
- berichtuitwisseling (berichtenmodel BMKL)

De leden zijn te vinden op [deze site van het Kadaster](https://www.kadaster.nl/-/klic-ledenlijst-klic-tcs).


In de [presentatie van de KLIC-bijeenkomst](Beheren%20KLIC-standaarden%20(context).ppsx) wordt hierover een en ander toegelicht.  \
Daarin is ook aangegeven dat er soms behoefte is om de huidige versie van de standaarden aan te passen, bijv. vanwege onvolkomenheden of aanvullende wensen.  \
Voor het doorvoeren van wijzigingen op deze standaarden zijn procesafspraken gemaakt. Zie daarvoor o.a.

- [Wijzigingsproces standaarden KLIC](Wijzigingsproces%20standaarden%20KLIC.md)
- toelichting op [documentatie en versiebeheer](../API%20management/API-documentatie%20en%20versiebeheer.md) van KLIC API's

Uitgangspunten met betrekking tot de wijzigingen zijn:
- maximaal 1 major aanpassing van de KLIC-standaarden per jaar;
- ruim van te voren communiceren of er wel of niet geplande wijzigingen voorzien zijn op de KLIC-standaarden;
- wijzigingen en het wijzigingsproces zijn inzichtelijk voor de gebruikers;

In **2020** zijn de gewenste wijzigen op de KLIC-standaarden (IMKL, PMKL en BMKL) vastgelegd. Het daadwerkelijk implementeren en aansluiten op de gewijzigde standaarden zal per januari **2022** mogelijk zijn.

## Upgrade KLIC standaarden zijn vastgelegd

Aan de hand van aangedragen issue's heeft de Technische Commissie Standaarden wijzigingen op de KLIC-standaarden voorgesteld.  \
Deze zijn vervolgens door Geonovum en het Kadaster verwerkt in een update van de standaarden en in juli/augustus 2020 ter consultatie voorgelegd.
De commissie heeft de aandachtspunten uit de terugkoppeling behandeld. De aanpassingen zijn verwerkt in een nieuwe versie en definitief vastgelegd. \
Zie de website van Geonovum: https://www.geonovum.nl/geo-standaarden/informatiemodel-kabels-en-leidingen en https://register.geostandaarden.nl/?url=kabelsleidingen/imkl

Dit betreft dan IMKL 2.0, PMKL 2.0 en BMKL 2.1.

## Onderwerpen TCS

Op deze GitHub-pagina's wordt een terugkoppeling gegeven van de onderwerpen en issue's die in deze commissie worden behandeld. Let wel, dat dit concept-uitwerkingen (kunnen) zijn die nog definitief vastgesteld moeten worden door besluitvormende organen (BAO KLIC, KGO KLIC).

Hieronder worden onderwerpen genoemd die momenteel in behandeling zijn.

- Continu beheer van issue-lijst (GitHub geregistreerde issues)
  - Issues IMKL en PMKL (visualisatie);
  - Issues BMKL, REST-API’s;
  - Nieuwe (waarde)lijst soort werkzaamheden;
  - Vastleggen mantelbuizen waar meerdere kabels en leidingen doorheen gaan;
  - Onderzoek en bepalen “Relevante eigenschappen van het net”;
  - Onderzoek gebruik kabelbed(geul) door netbeheerders en de visualisatie;

- Resultaten werkgroep Soort werkzaamheden
  - De huidige lijst met Soort werkzaamheden is geupdate en de resultaten kunnen beoordeeld worden door de sector.
  - [Hier is de versie gepubliceerd](Soort%20Werkzaamheden%201%20april%202022.pdf) met een toelichting.
  - Eventuele feedback kan via je [technische commissie lid](https://www.kadaster.nl/zakelijk/registraties/landelijke-voorzieningen/klic/klic-overlegorganen) gegeven worden
  
- Resultaten werkgroep Kabelbed
  - De informatievoorziening  m.b.t. een kabelbed moet verbeterd worden.
  - De werkgroep heeft een voorstel uitgewerkt die [hier gepubliceerd is](Kabelbed%201%20april%202022.pdf).
  - Eventuele feedback kan via je [technische commissie lid](https://www.kadaster.nl/zakelijk/registraties/landelijke-voorzieningen/klic/klic-overlegorganen) gegeven worden
  
- Resultaten werkgroep relevante eigenschappen van het net
  - Bij het gebruik van de viewers moet voor de grondroerder nog beter de belangrijkste attributen als eerst getoond worden.
  - In de upgrade van de KLIC standaarden per januari 2022 is er al een sortering wettelijk vastgelegd, echter gebruikers hebben hier alweer een verdere verfijning van gewenst.
  - De werkgroep heeft een aantal punten uitgewerkt 
    - De naamgeving of vertaling van de attributen
    - De restricties van de attributen
    - Welke attributen relevante eigenschappen van het net zijn
  - [Hier is een concept versie gepubliceerd](Relevante%20eigenschappen%20van%20het%20net%201%20april%202022.xlsx) die gebruikt kan worden om binnen je eigen organisatie te bespreken.
  - Eventuele feedback kan via je [technische commissie lid](https://www.kadaster.nl/zakelijk/registraties/landelijke-voorzieningen/klic/klic-overlegorganen) gegeven worden
  
- Resultaten werkgroep mantelbuizen
  - Bij het aanleveren van mantelbuizen kan het voorkomen dat één netbeheerder meerdere thema’s in één mantelbuis heeft of meerder netbeheerders gebruik maken van dezelfde mantelbuis
  - Het huidige IMKL en PMKL is niet geschikt om hiermee om te gaan
  - De werkgroep heeft een aantal punten uitgewerkt
    - Éen netbeheerder meerdere thema’s in één mantelbuis (aanleveren)
    - Meerdere netbeheerders gebruiken dezelfde mantelbuis (aanleveren)
    - Impact op het IMKL en PMKL
  - [Hier is een concept versie gepubliceerd](Mantelbuizen%201%20april%202022.pdf) die gebruikt kan worden om binnen je eigen organisatie te bespreken.
  - Eventuele feedback kan via je [technische commissie lid](https://www.kadaster.nl/zakelijk/registraties/landelijke-voorzieningen/klic/klic-overlegorganen) gegeven worden

Als u vragen heeft kunt u een mail sturen naar klic@kadaster.nl.