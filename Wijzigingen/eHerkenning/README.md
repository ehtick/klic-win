# 1 juli 2024: Deadline eHerkenning Mijn Kadaster 

Voor KLIC-relaties geldt dat zij vanaf 1 juli 2024 verplicht op [Mijn Kadaster](https://mijn.kadaster.nl/) moeten inloggen met eHerkenning op minimaal niveau EH3.  
 
**Let op: Gebruikt u bijvoorbeeld ook Kadaster-on-line binnen uw organisatie?**   
Vanaf 1 juli 2024 geldt deze verplichting ook voor gebruikers met toegang tot onderstaande Mijn Kadaster-diensten: 
- Kadaster-on-line  
- KIK Inzage  
- Kadata Internet  

## Bepaal de impact voor uw organisatie
Om de impact te bepalen voor uw organisatie en noodzakelijke acties uit te voeren, hebben wij voor de Mijn Kadaster KLIC 1e beheerder een [beslisboom](Beslisboom-eHerkenning-1jul2024-KLIC.pdf) opgesteld.  \
In de [beslisboom](Beslisboom-eHerkenning-1jul2024-KLIC.pdf) hebben wij voor de Mijn Kadaster rollen 1e beheerder, beheerder en gebruiker de impact en acties stapsgewijs weergegeven.  \
In [deze video](https://www.youtube.com/watch?v=B3Oeo2QWvF8) laten we zien hoe u de rechten van uw gebruikers terugvindt in Mijn Kadaster. We demonstreren ook hoe u aanpassingen kunt doen en waar u op moet letten.

## Kadaster KLIC webservices en eHerkenning

De KLIC webservices (geautomatiseerde koppelingen) noemen wij KLIC-API's.  \
Voor de KLIC API's moet u geauthenticeerd zijn via OAuth.  \
Veel softwareleveranciers of serviceproviders kiezen voor de machine-to-machine koppeling (PKI-Overheidscertificaat).  \
Neem contact op met uw softwareleverancier. De softwareleverancier weet of u iets moet doen.

Wilt u interactief (is zelf inloggen) blijven werken, dan heeft u vanaf 1 juli 2024 EH3 nodig. 

Meer informatie over OAuth vindt u op https://github.com/kadaster/klic-win/blob/master/API%20management/Authenticatie_via_oauth.md


## Meer informatie 

Informatie over het Kadaster en eHerkenning vindt u op onze pagina [eHerkenning](https://www.kadaster.nl/zakelijk/eherkenning): 
- https://www.kadaster.nl/zakelijk/eherkenning
- https://www.kadaster.nl/zakelijk/eherkenning/mijn-kadaster-en-eherkenning


**Hebt u nog vragen?**  \
Voor vragen specifiek over het Kadaster neemt u contact op met uw relatiemanager of onze klantenservice. De medewerkers van de klantenservice zijn bereikbaar via telefoonnummer [(088) 183 60 30](tel:+31881836030) of via het [contactformulier](https://formulieren.kadaster.nl/contact_kadaster_eherkenning). 
